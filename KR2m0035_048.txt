# -*- mode: mandoku-view; -*-
#+TITLE: 欽定大清通禮
#+DATE: 2015-08-24 22:52:01.572935
#+PROPERTY: ID KR2m0035
#+PROPERTY: BASEEDITION WYG    
#+PROPERTY: JUAN 卷四十二
<pb:KR2m0035_WYG_048-1a>¶
欽定四庫全書¶
欽定大清通禮卷四十二¶
軍禮¶
　　日食救䕶之禮前期五月欽天監豫推¶
　京師各省及䝉古諸部落朝鮮國所見日食分秒時¶
　　刻疏¶
聞下禮部徧布中外屆期祇行救䕶前一月具疏𫝊在¶
　　京文官漢武官㑹禮部行救䕶禮八旗滿洲䝉古¶
<pb:KR2m0035_WYG_048-1b>¶
　　漢軍都統副都統率屬於所部警備各救䕶於公¶
　　署至日順天府官飭役赴部潔埽堂署内外設香¶
　　案於露臺上鑪檠具(早晚随/日為向)布百官拜席於香案¶
　　後鑾儀衛率官校至部陳金鼓於儀門外龍旗御¶
　　仗各二引仗各六鼓二十有四金鉦一畫角十有¶
　　二掌以民尉列甬道東西百官朝服詣部祇候乃¶
　　辨位宗人府吏部翰林院詹事府通政司吏科國¶
　　子監為一班内閣戸部戸科禮科太常寺鴻臚寺¶
<pb:KR2m0035_WYG_048-2a>¶
　　欽天監為二班兵部兵科理藩院鑾儀衛上駟院¶
　　武備院太僕寺歩軍統領及漢武官為三班刑部¶
　　都察院大理寺刑科光禄寺順天府京縣五城為¶
　　四班内務府工部工科中書科太醫院為五班每¶
　　班皆禮部尚書侍郎一人領之禮部官屬各附於¶
　　班末紏儀御史四人禮部司官四人鴻臚寺鳴贊¶
　　二人序班二人分列於香案前左右欽天監博士¶
　　一人候時樂部署史二人奉鼓竢於露臺下欽天¶
<pb:KR2m0035_WYG_048-2b>¶
　　監官報日初虧鳴贊贊齊班序班引百官至拜位¶
　　前立重行異等贊進少進贊跪叩興衆行三跪九¶
　　叩禮興贊上香禮部尚書進至香案前三上香畢¶
　　復位贊跪皆跪贊伐鼓署史奉鼓進跪於左禮部¶
　　尚書伐鼓三聲儀門外金鼓振作乃按班更番上¶
　　香祇跪御史禮部鴻臚寺官更番祇立並如前儀¶
　　欽天監官報日復圓金鼓聲止鳴贊贊齊班百官¶
　　至拜位前立聽贊行禮如初畢各退是日禮部祠¶
<pb:KR2m0035_WYG_048-3a>¶
　　祭司官二人欽天監博士二人赴觀象臺測騐向¶
　　日設香案初虧復圓行三跪九叩禮如儀¶
　　　右日食救䕶¶
　　月食救䕶於太常寺前期欽天監禮部疏¶
聞屆日陳設執事及行禮儀節並與救䕶日食禮同¶
　　　右月食救䕶¶
　　直省府州縣衛遇日月食各按欽天監推定時刻¶
　　分秒随地救䕶省㑹於督撫署府州縣衛各於公¶
<pb:KR2m0035_WYG_048-3b>¶
　　署均以督撫及正官一人領班行禮正貳教職二¶
　　人紏儀學弟子員二人通贊二人引班隂陽官一¶
　　人報時至日班首官上香伐鼔衆官祗跪行禮並¶
　　與¶
　京師救䕶同¶
　　　右直省救䕶¶
　¶
欽定大清通禮卷四十二¶
