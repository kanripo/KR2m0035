# -*- mode: mandoku-view; -*-
#+TITLE: 欽定大清通禮
#+DATE: 2015-08-24 22:52:01.438319
#+PROPERTY: ID KR2m0035
#+PROPERTY: BASEEDITION WYG    
#+PROPERTY: JUAN 卷三十五
<pb:KR2m0035_WYG_041-1a>¶
欽定四庫全書¶
欽定大清通禮卷三十五¶
嘉禮¶
　　貢舉之禮以子午夘酉歳秋八月(如不拘特開恩/科    年間以)¶
　　(二/月)大比直省府州縣學諸生而賔興之曰鄉試順¶
　　天鄉試府尹領之府丞提調試闈内外事宜各府¶
　　州縣禮送學政所錄羣士赴¶
　京師國子監録肄業貢監生送府提調官按府州縣¶
<pb:KR2m0035_WYG_041-1b>¶
　　簿籍應試諸生序定名册備試卷依時畢辦將届¶
　　期禮部疏請¶
命正考官一人副考官一人同考官十有八人内簾監¶
　　試御史収掌官各二人外簾監試御史四人外闈¶
　　廵察御史四人受卷彌封謄録對讀四所官各四¶
　　人試前三日𫝊集疏列各官平明朝服㑹¶
　午門外闕下祇候¶
㫖下内閣禮部侍郎一人率官屬詣内閣奉疏出承¶
<pb:KR2m0035_WYG_041-2a>¶
命各官出班餘退侍郎朝服直¶
　闕左門前西面立官屬奉疏從考官以下序立於甬¶
　　道東北面重行西上官屬起函以疏授侍郎各官¶
　　跪侍郎以次展疏宣¶
㫖訖授官屬納於函退各官均行三跪九叩禮興皆退¶
　　出東長安門赴順天府筵燕(詳筵/燕儀)遂偕府丞入闈¶
　　御史㑹封内外諸門以時啟閉稽出入¶
　　　右命試官執事官¶
<pb:KR2m0035_WYG_041-2b>¶
　　試前二日廵察御史啟門進試卷及謄錄生醫匠¶
　　吏役皆捜檢乃入闔門提調官監試御史坐至公¶
　　堂籖掣四所官各治其事視吏鈐諸生坐號於卷¶
　　面以辨號舍按冊序次書諸生姓名於版版率五¶
　　十人以待唱名序進¶
　　　右外簾供備¶
　　試前一日五鼓順天府尹詣試院考官奏請題目¶
　　内簾吏𫝊金外簾吏報鼔考官奉奏章立内龍門¶
<pb:KR2m0035_WYG_041-3a>¶
　　内提調官立於門外監試御史㑹啟門(凡内龍門/啟閉𫝊金)¶
　　(報鼔為節皆監試御/史㑹涖之後仿此)考官跪舉奏章授提調官提¶
　　調官跪接興闔門由中道降鼓吹作監試御史啟¶
　　外龍門及二門廵察御史㑹啟大門(凡大門啟閉/以鼓吹為節)¶
　　(皆監試廵察御史/㑹涖之後仿此)府尹立門外丞授府尹如前儀¶
　　闔門入府尹詣¶
　乾清門轉奏¶
皇帝命首場四子書暨二場五言八韻排律詩題目緘¶
<pb:KR2m0035_WYG_041-3b>¶
　　封加函府尹奉詣試闈轉授考官啟門闔門均如¶
　　前儀考官跪接入恭謄並出論題付梓人刋題紙¶
　　　右命試題¶
　　是日出諸生姓名版分設東西門外持版胥一人¶
　　主進吏一人平明應試諸生畢集主進吏以版序¶
　　諸生於門外胥持版先由東西門魚貫序進受照¶
　　入簽宛平大興二縣涖之又進聼唱名廵察御史¶
　　涖之又進聼捜檢及大門再聼捜檢皆¶
<pb:KR2m0035_WYG_041-4a>¶
欽命大臣涖之廼交照入簽主進吏以版出諸生進至¶
　　二門聼唱名給卷監察御史涖之入外龍門歸號¶
　　舍晡後畢入御史闔内外門鎖鑰加封㑹提調官¶
　　視吏徧封諸號舍門禁㫁出入及夜明鐙嚴棘垣¶
　　廵警試日五漏交考官函封題目由提調官轉授¶
　　府尹送内閣恭進¶
御覽啟門闔門如請題目之儀漏未盡復啟内龍門考¶
　　官坐門内提調官坐門外吏舁題紙及門提調吏¶
<pb:KR2m0035_WYG_041-4b>¶
　　於門外接出闔門以題紙徧布諸生供給官早晩¶
　　具食飲送號舍皆提調官涖視之越日完卷提調¶
　　官㑹御史啟號舍門諸生持卷赴至公堂交受卷¶
　　官鼓吹作啟門各給照出簽序出二場試排律詩¶
欽命題目五經義三場試策均由考官擬題目儀與首¶
　　場同¶
　　　右考試¶
　　既畢試受卷官斥去不合式者彌封所糊姓名坐¶
<pb:KR2m0035_WYG_041-5a>¶
　　號别鈐内號登諸簿籍謄録所易書以朱對讀所¶
　　校讐訛錯改注以紫皆提調官涖視之既畢外監¶
　　試視吏送入内簾内監試視収掌官受卷啟門闔¶
　　門如初乃分朱卷於同考各官閲以藍筆有佳卷¶
　　則薦内監試書薦官職銜送考官閲以墨筆入選¶
　　之卷副考官書取正考官書中不入選者批摘瑕¶
　　疵三場試卷皆如之閲將畢豫擇掲曉日移提調¶
　　官轉飭内外供辦前三日考官選中式上卷十本¶
<pb:KR2m0035_WYG_041-5b>¶
　　宻封具奏由提調官轉授府尹進呈¶
御覽¶
皇帝親定甲乙封還考官均如請題¶
命題之儀考官祗受啟封及中式諸卷各書名次於卷¶
　　首前一日設案於内簾堂内正副考官府尹案南¶
　　向提調監試官北向同考官東西向設牓案於中¶
　　設卷案於考官案前晡後府尹齎印至闈提調監¶
　　試官啟大門延入遂徧鎖諸門及夜明燭内簾官¶
<pb:KR2m0035_WYG_041-6a>¶
　　於内龍門内府尹及外監試官於門外啟門吏奉¶
　　印前府尹入各官皆入相見揖升堂吏置印於府¶
　　尹案上外簾吏舁墨卷陳於堂東内簾吏舁中式¶
　　朱卷陳於卷案書牓吏以牓紙設於牓案均立其¶
　　次御史封龍門嚴出入衆揖就位吏啟箱取朱卷¶
　　置案上啟封高唱卷面名次及内號堂東吏檢墨¶
　　卷持至案前校對朱墨卷相符遂拆墨卷彌封以¶
　　墨卷授正考官書名次以朱卷授副考官書姓名¶
<pb:KR2m0035_WYG_041-6b>¶
　　别録一紙授吏依次唱姓名及某府州縣某生習¶
　　某經徧告在位者書牓書題名錄既畢吏歛朱墨¶
　　卷於箱奉印鈐牓封題名録於函置中案上前設¶
　　香案主考官以下更朝服詣香案前重行北面行¶
　　三跪九叩禮興𫝊金報鼓自内龍門至大門洞開¶
　　輿人以采亭入牓出吏奉印前府尹與考官揖出¶
　　及至公堂陳牓於亭舁行鼔吹前導懸掲順天府¶
　　衙前各官皆出提調官以題名録送内閣恭進¶
<pb:KR2m0035_WYG_041-7a>¶
御覽以卷送禮部考官復¶
命事竣退翼日筵燕於順天府如儀(詳筵/燕儀)¶
　　　右掲曉¶
　　直省鄉試布政使司領之監臨以廵撫提調監試¶
　　以各道或府佐將届期禮部疏列京朝官進士出¶
　　身資階及格者宻題請每省¶
命考官正一人副一人侍郎宣¶
㫖於¶
<pb:KR2m0035_WYG_041-7b>¶
　午門外如儀給乘𫝊分詣典試之省各省廵撫豫調¶
　　取所屬科目出身府佐及州縣充内簾同考官及¶
　　外簾四所官畢竢省㑹布政使司簿籍應試諸生¶
　　備試卷治試闈内外事冝依時畢辦考官至居館¶
　　於外提調官資廪餼謹其出入試前二日筵燕於¶
　　布政司堂上如儀(詳筵/燕儀)遂偕監臨提調監試内外¶
　　簾各官入闈考官擬題目試士監臨官疏進¶
御覽並達禮部掲曉前夕布政使齎印入闈鈐牓掲牓¶
<pb:KR2m0035_WYG_041-8a>¶
　　於布政司衙前翼日筵燕如儀(詳筵/燕儀)監臨官上題¶
　　名錄解中式朱墨卷考官選試藝每題一篇授布¶
　　政使刋試録送禮部彚進¶
皇帝仍乗𫝊以事竣復¶
命其試士儀注與順天府鄉試同¶
　　　右直省鄉試¶
　　鄉試之明年以丑未辰戌嵗三月(特䦕恩科間/    用八月)試¶
　　天下貢士於禮部曰㑹試豫年十一月禮部疏列¶
<pb:KR2m0035_WYG_041-8b>¶
　　郎中員外郎主事請¶
命正副提調各一人及本年正月疏請¶
命侍郎一人充知貢舉直省布政使司禮送府州縣所¶
　　貢士赴¶
　京師提調官治試闈内外事宜簿籍直省貢士按府¶
　　序定名冊備試卷依時畢辦試前五日禮部疏請¶
命考官同考官監試廵察及四所執事各官宣¶
㫖於¶
<pb:KR2m0035_WYG_041-9a>¶
　午門外赴禮部筵燕(詳筵/燕儀)偕知貢舉提調入闈¶
欽命四子書及五言八韻排律詩題目考官擬論題五¶
　　經題䇿題分三場試貢士並如順天府鄉試之儀¶
　　旣畢試知貢舉分計各省試卷人數報禮部疏請¶
　　中額得¶
㫖禮部移知貢舉轉達内簾考官率同考官如額錄取¶
　　上所取試卷禮部恭進¶
御覽¶
<pb:KR2m0035_WYG_041-9b>¶
皇帝親定甲乙下考官書牓掲曉懸牓禮部衙前収掌¶
　　官以卷送内閣考官以事竣復¶
命儀均與順天鄉試同翼日筵燕於禮部如儀(詳筵/燕儀)¶
　　　右㑹試¶
　　㑹試掲曉後禮部上所貢天下士試䇿¶
　殿廷¶
皇帝臨軒發䇿將届期禮部備試卷疏列内閣大學士¶
　　學士九卿翰林院學士詹事府詹事少詹事銜名¶
<pb:KR2m0035_WYG_041-10a>¶
　　題請¶
命讀卷官十有四人疏列閣部院寺進士出身四品以¶
　　下七品以上官暨給事中御史請¶
命受卷官十人彌封官十有二人収掌官十人書牓中¶
　　書十有六人印卷禮部官四人監試御史四人前¶
　　一日下内閣各官備朝服平明㑹¶
　午門外闕下祇候禮部侍郎一人率屬詣閣承¶
㫖接疏出宣¶
<pb:KR2m0035_WYG_041-10b>¶
㫖奉¶
命之讀卷官及執事官行三跪九叩禮如鄉㑹試¶
命官之儀讀卷官宻擬䇿問數事奏請¶
欽定撰題目恭進¶
御覽持至内閣刋題紙宻封以竢¶
　　　右命讀卷官執事官¶
　　届日鴻臚寺設案於¶
　太和殿内之東南北肆設案於丹陛上正中東西肆¶
<pb:KR2m0035_WYG_041-11a>¶
　　鑾儀衛陳¶
法駕鹵簿樂部和聲署陳樂懸各依常次光禄寺備試¶
　　案於東西廡下案表諸貢士姓氏名次竒數在東¶
　　偶數在西質明王公百官記注官及侍班執事各¶
　　官入陪位如常儀讀卷及執事官入序立於丹墀¶
　　東咸朝服諸貢士吉服㑹¶
　午門外禮部侍郎二人分位¶
　闕左右門階下序進官屬給試卷鑾儀衛官按名令¶
<pb:KR2m0035_WYG_041-11b>¶
　　校尉一人代執筆硯器物鴻臚寺官分引貢士東¶
　　由左掖門¶
　昭徳門西由右掖門¶
　貞度門魚貫入序立於丹墀東西之末内閣官奉䇿¶
　　題設¶
　殿内東案上退禮部尚書侍郎詣¶
　乾清門奏請¶
御殿¶
<pb:KR2m0035_WYG_041-12a>¶
　午門鳴鐘鼓¶
皇帝禮服乗輿出宫前引後扈如常儀至¶
　太和殿北階降輿入工舉麾鼔柷中和韶樂作奏隆¶
　　平之章(樂辭詳見常儀/朝    陛殿)¶
皇帝御太和殿陞座工偃麾戛敔樂止大學士一人進¶
　殿左門至東案前奉䇿題由中門闑左出禮部尚書¶
　　一人進就中檻外大學士西面授䇿題復位立禮¶
　　部尚書北面跪受興奉至丹陛北面跪設於案三¶
<pb:KR2m0035_WYG_041-12b>¶
　　叩興禮部官屬進舉案尚書隨降中階設於丹墀¶
　　甬道正中鑾儀衛官贊鳴鞭階下三鳴鞭戲竹交¶
　　丹陛樂作奏慶平之章(樂辭詳/朝賀儀)鴻臚寺官引讀卷¶
　　官執事官就丹墀東拜位北面立聼贊行三跪九¶
　　叩禮興引退復位樂止次分引貢士就丹墀東西¶
　　拜位重行北面序立聼贊行禮如前儀鳴鞭¶
駕興中和韶樂作奏顯平之章¶
皇帝還宫樂止讀卷及執事官各歸其次鹵簿樂懸出¶
<pb:KR2m0035_WYG_041-13a>¶
　　百官皆退鑾儀校舉試案分列丹墀東西(如遇風/雨則設)¶
　　(两廡/下)禮部尚書視官屬分給題目引諸貢士列班¶
　　跪受聼贊三叩興引就案北面對䇿晡後交卷於¶
　　受卷官以授彌封官糊名送収掌官訖皆出(若非/)¶
　　(親策王公百官不陪位/不設鹵簿樂懸餘儀同)¶
　　　右臨軒發策¶
　　𫝊臚前一日内監豫於¶
　乾清門内便殿¶
<pb:KR2m0035_WYG_041-13b>¶
寳座前設¶
御案又設案於¶
御案前之左陳筆硯讀卷官既畢閲卷選上卷十標擬¶
　　名次宻封申酉刻奉至¶
　乾清門啟奏¶
皇帝御便殿陞¶
寳座召讀卷官入内閣學士一人奉卷在前各官以次¶
　　入序立於左記注官随入序立於右¶
<pb:KR2m0035_WYG_041-14a>¶
賜讀卷官坐各於立位行一叩禮序坐内閣學士就¶
御案前啟封恭進¶
御覧¶
皇帝親定甲第¶
命大學士二人就左案一人啟彌封一人依名次書訖¶
　　宻封内閣學士奉出各官隨出¶
皇帝還宫奉卷至内閣啟封付中書舍人書牓内閣學¶
　　士奉牓詣¶
<pb:KR2m0035_WYG_041-14b>¶
　乾清門請¶
皇帝之寳鈐牓訖仍送入退¶
　　　右讀卷¶
　　翼日漏未盡所司陳鹵簿樂懸於¶
　太和殿外常次設案於¶
　殿東及丹陛上均如¶
　殿試之儀設雲盤黄蓋於階下設采亭御仗鼔吹於¶
　午門外王公百官記注官及侍班執事官序立陪位¶
<pb:KR2m0035_WYG_041-15a>¶
　　如常儀大學士一人立¶
　殿外東檐下禮部尚書一人立大學士之下宣制官¶
　　一人立東樂懸之南均西面𫝊臚官立丹陛西階¶
　　每成一人均東面黎明内閣學士奉牓録詣¶
　乾清門進¶
御前内閣官奉黄牓設¶
　殿内東案退讀卷官及執事官朝服集東丹墀内諸¶
　　貢士公服㑹¶
<pb:KR2m0035_WYG_041-15b>¶
　午門外鴻臚寺官引入序立如¶
　殿試之儀禮部尚書侍郎詣¶
　乾清門奏請¶
御殿遂前導¶
駕¶
　午門鳴鐘鼓¶
皇帝禮服乗輿出宫¶
御太和殿中和韶樂作奏隆平之章辭曰啟文明五色¶
<pb:KR2m0035_WYG_041-16a>¶
　　雲呈珊網宏䦕羅俊英梧岡彩鳳雝喈鳴氣如珠¶
　　河似鏡集賢才於蓬瀛樂止鳴鞭丹陛樂作如常¶
　　儀鴻臚寺官引讀卷執事各官就拜位北面聼贊¶
　　行三跪九叩禮興退復位樂止大學士進¶
　殿左門詣東案前奉黄牓出授禮部尚書尚書跪接¶
　　興陳於丹陛案北面三叩興避立於左鳴贊贊齊¶
　　班丹陛樂作奏慶平之章辭曰賢闗大啟五緯麗¶
　　宵光九苞彩鳯鳴髙岡日華五色舜衣裳濟濟蹌¶
<pb:KR2m0035_WYG_041-16b>¶
　　蹌多士思皇序班分引諸貢士就拜位重行北面¶
　　立贊有¶
制諸貢士皆跪樂暫止宣制官宣¶
制曰某年月日策試天下貢士第一甲賜進士及第第¶
　二甲賜進士出身第三甲賜同進士出身宣畢傳臚¶
　　官唱第一甲第一名某以次接𫝊至丹陛下序班¶
　　引令出班就¶
御道左跪第二名就道右少後第三名就道左又後皆¶
<pb:KR2m0035_WYG_041-17a>¶
　　臚𫝊者三以次前跪次唱第二甲某等若干名第¶
　　三甲某等若干名不引出班唱畢樂作諸進士聼¶
　　贊行三跪九叩禮興引退復位樂止贊舉牓禮部¶
　　尚書進就牓案前北面跪奉以興降自中階禮部¶
　　儀制司官承以雲盤十人前引張黄蓋出¶
　太和門中門一甲三名進士隨出序班分引諸進士¶
　　左出¶
　昭徳門右出¶
<pb:KR2m0035_WYG_041-17b>¶
　貞度門鳴鞭中和韶樂作奏顯平之章辭曰海榴舒¶
　　木槿初榮宣賜宫衣最有名薫来殿角微凉生鳳¶
　　棲梧麟在囿致皇風於昇平¶
皇帝還宫樂止百官皆退牓至¶
　午門外儀制司官陳牓於采亭内跪三叩興御仗鼓¶
　　吹前導導迎樂作奏禧平之章辭曰賢網寛整才¶
　　俊畢登疏附先後一人維聖敎澤長多士盈景運¶
　　䦕龍虎蒸出東長安門懸牓街左順天府府尹觴¶
<pb:KR2m0035_WYG_041-18a>¶
　　及第三人酒備繖蓋儀仗迎至公所府尹暨丞供¶
　　張設席揖譲行酒三廵乃送歸第¶
　　　右𫝊臚放牓¶
　　𫝊臚次日設¶
恩榮燕於禮部(詳筵/燕儀)越五日狀元率諸進士上表謝¶
恩得¶
㫖陞殿是日鹵簿樂懸陳設如常儀鴻臚寺設案於¶
　太和殿檐下之東宣表官一人立於案旁黎明王公¶
<pb:KR2m0035_WYG_041-18b>¶
　　百官入陪位狀元奉表率諸進士入序立東西丹¶
　　墀均如𫝊臚之儀序班引狀元升東階以表恭設¶
　　案上降階復位鴻臚寺卿二人詣¶
　乾清門奏請¶
御殿遂前導¶
駕¶
　午門鳴鐘鼓¶
皇帝禮服乗輿出宫¶
<pb:KR2m0035_WYG_041-19a>¶
御太和殿作樂鳴鞭如常儀丹陛樂作鳴贊贊齊班序¶
　　班分引狀元及諸進士就拜位重行北面贊進皆¶
　　進贊跪皆跪樂暫止贊宣表宣表官奉表至¶
　殿中檻外北面跪展讀訖興退以表復於案樂作狀¶
　　元及諸進士聼贊行三跪九叩禮興引退復位樂¶
　　止鳴鞭作樂¶
皇帝降座還宫序班引狀元及諸進士以次出百官皆¶
　　退若非得¶
<pb:KR2m0035_WYG_041-19b>¶
㫖陞殿是日鴻臚寺設案於¶
　午門外甬道正中鳴贊二人監禮御史二人立於案¶
　　前序班引狀元及諸進士由東長安門入至¶
　闕下序立甬道左右均東西面狀元奉表詣案北面¶
　　跪陳於案三叩興退鳴贊贊齊班引狀元及諸進¶
　　士重行北面贊跪叩興行三跪九叩禮興引退禮¶
　　部官奉表文送内閣鴻臚寺徹案退¶
　　　右表謝¶
<pb:KR2m0035_WYG_041-20a>¶
　　殿試後旬有二日狀元率諸進士詣太學釋奠於¶
先師孔子行禮如儀(儀詳/吉禮)¶
　　　右舍奠釋褐¶
　¶
　¶
　¶
　¶
　¶
<pb:KR2m0035_WYG_041-20b>¶
　¶
　¶
　¶
　¶
　¶
　¶
　¶
欽定大清通禮卷三十五¶
