# -*- mode: mandoku-view; -*-
#+TITLE: 欽定大清通禮
#+DATE: 2015-08-24 22:52:01.495953
#+PROPERTY: ID KR2m0035
#+PROPERTY: BASEEDITION WYG    
#+PROPERTY: JUAN 卷三十八
<pb:KR2m0035_WYG_044-1a>¶
欽定四庫全書¶
欽定大清通禮卷三十八¶
嘉禮¶
　　歳孟春望日孟冬朔日舉鄉飲酒之禮於學宫¶
　京師禮部侍郎一人監其禮順天府府尹為主人以¶
　　鄉之年髙六十以上有徳行者一人為賓其次一¶
　　人為介又其次為衆賓以博士一人為司正以博¶
　　士弟子習禮者二人司爵二人贊禮二人引禮一¶
<pb:KR2m0035_WYG_044-1b>¶
　　人讀律令僚佐皆與前期戒賓賓禮辭許戒介亦¶
　　如之¶
　　　右戒賓介¶
　　先一日司正率執事者詣講堂肄儀設監禮席次¶
　　於庭東北向布賓席於堂西北南向主人席於東¶
　　南西向介席於西南東向衆賔之長三人席於賔¶
　　西南向東上皆専席不屬衆賔席於西序東向僚¶
　　佐席於東序西向皆北上司正席於主人之東北¶
<pb:KR2m0035_WYG_044-2a>¶
　　向設律令案一於主介間正中東西肆又設尊案¶
　　一於東序端南北肆樂部和聲署設樂懸於西階¶
　　下如儀¶
　　　右陳設布席¶
　　届日質明執事者入具饌設尊於案實酒於尊加¶
　　冪勺觶爵在尊北讀律者奉律令陳於中案既辦¶
　　禮部侍郎朝服詣學宫就次監禮主人率司正及¶
　　僚屬咸朝服入乃速賓介主人立東階下西面僚¶
<pb:KR2m0035_WYG_044-2b>¶
　　佐序立於主人之後西面北上司正讀律令者立¶
　　僚佐之南北面西上贊禮者一人立東階下又一¶
　　人立庠門之外均西面届時賓介盛服至序立於¶
　　庠門外之右介居賓南衆賓居介南皆東面北上¶
　　執事者以賓至告於主人主人出迎賓西面揖賔¶
　　介以下東面答揖主人入門左賓揖介介揖衆賔¶
　　以次入門右當階主人揖及階揖賔皆答揖主人¶
　　與賔讓升三譲賔三辭主人升賔乃升主人東階¶
<pb:KR2m0035_WYG_044-3a>¶
　　上賔西階上贊者贊拜主人北面再拜賔答拜興¶
　　即席主人降階延介一讓升介升拜如賔禮就位¶
　　主人復揖衆賔衆賔以次皆升主人三揖賔長三¶
　　人各答一揖衆賔皆就位主人率僚佐以下咸就¶
　　位¶
　　　右迎賓介¶
　　贊禮者贊揚觶執事者引司正由東階升詣堂中¶
　　北面立贊揖司正揖賓介以下答揖司爵詣酒尊¶
<pb:KR2m0035_WYG_044-3b>¶
　　所舉冪酌酒於觶進授司正司正揚觶而語曰恭¶
　　惟¶
　朝廷率由舊章敦崇禮敎舉行鄉飲非為飲食凡我¶
　　長幼各相勸勉為臣盡忠為子盡孝長幼有序兄¶
　　友弟恭内睦宗族外和鄉里無或廢墜以忝所生¶
　　語畢贊者贊司正飲酒司正立飲畢以觶受執事¶
　　者反於案贊揖司正揖賔介以下皆揖司正復位¶
　　　右揚觶¶
<pb:KR2m0035_WYG_044-4a>¶
　　贊讀律令引禮引讀律令者就中案前北面立賓¶
　　介主人以下聼贊咸起立旅揖如司正揚觶禮乃¶
　　讀律令曰律令凡鄉飲酒序長幼論賢良髙年有¶
　　徳者居上其次序齒列坐有過犯者不得干豫違¶
　　者罪以違制失儀則揚觶者以禮責之讀畢復位¶
　　賔主以下皆坐¶
　　　右讀律令¶
　　贊者贊舉饌案執事者奉饌案於賔席次介次衆¶
<pb:KR2m0035_WYG_044-4b>¶
　　賔主人以下徧舉訖贊獻賔主人起離席北面立¶
　　司爵詣酒尊所酌酒實爵授主人主人受爵詣賔¶
　　席奠於案稍退賔避席立於主人之左贊拜主人¶
　　再拜賔答拜皆復位立次獻介如獻賔之禮次獻¶
　　衆賔之長者三人每獻一人主人揖賔長避席答¶
　　揖皆復位執事者徧獻衆賔爵訖贊賔酢主人賔¶
　　離席司爵酌酒授賔賔受爵介及賔長咸離席從¶
　　詣主人席前拜送爵主人答拜如前儀復位皆坐¶
<pb:KR2m0035_WYG_044-5a>¶
　　　右獻賓賓酢主人¶
　　酒數行工升歌周詩鹿鳴之章卒歌笙奏¶
御製補南陔詩辭曰我逝南陔言陟其岵昔我行役瞻¶
　望有父欲養無由風木何補我逝南陔言陟其岵今¶
　我行役瞻望有母母也倚廬歸則寜止南陔有筍籜¶
　實勹之孱孱孩提孰噢咻之慎爾温凊潔爾㫖肴今¶
　爾不飬日月其滔閒歌周詩魚麗之章笙奏¶
御製補由庚詩辭曰由庚便便東西朔南六符調爕八¶
<pb:KR2m0035_WYG_044-5b>¶
　風節宣王庚容容朔南西東維敬與勤百王道同王¶
　庚廓廓東西南朔先憂而憂後樂而樂王庚恢恢南¶
　朔東西皇極孰建惟徳之依乃合樂歌周詩闗雎之¶
　　章卒歌工告備出執事者行酒主賔以下飲無算¶
　　爵¶
　　　右樂賓¶
　　贊禮贊徹饌案衆起離席主人率僚屬在東西上¶
　　賔介在西東上皆北面贊拜主人再拜賔介以下¶
<pb:KR2m0035_WYG_044-6a>¶
　　皆再拜賓降西階出介及衆賓從立庠門外之右¶
　　東面北上主人降東階出僚屬從送賔於庠門外¶
　　之左西面皆再拜興賔介退禮卒無愆禮部侍郎¶
　　出主人率僚屬送於庠門外皆退¶
　　　右徹饌賔出¶
　　直省府州縣鄉飲酒之禮以守牧令為主人省㑹¶
　　及監司分駐之地皆以監司視其禮儀注同前¶
　　　右直省鄉飲酒¶
<pb:KR2m0035_WYG_044-6b>¶
　¶
　¶
　¶
　¶
　¶
　¶
　¶
欽定大清通禮卷三十八¶
