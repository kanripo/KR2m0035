# -*- mode: mandoku-view; -*-
#+TITLE: 欽定大清通禮
#+DATE: 2015-08-24 22:52:00.964660
#+PROPERTY: ID KR2m0035
#+PROPERTY: BASEEDITION WYG    
#+PROPERTY: JUAN 卷九
<pb:KR2m0035_WYG_015-1a>¶
欽定四庫全書¶
欽定大清通禮卷九¶
吉禮¶
厯代帝王¶
　廟饗¶
厯代帝王之禮¶
正殿七室中室¶
太昊伏羲氏¶
<pb:KR2m0035_WYG_015-1b>¶
炎帝神農氏¶
黄帝軒轅氏左室¶
少昊金天氏¶
顓頊髙陽氏¶
帝嚳髙辛氏¶
帝堯陶唐氏¶
帝舜有虞氏右室¶
夏王禹啟仲康少康杼槐芒泄不降扄厪孔甲臯發¶
<pb:KR2m0035_WYG_015-2a>¶
商王湯太甲沃丁太庚小甲雍巳太戊仲丁外壬河亶¶
　甲祖乙祖辛沃甲祖丁南庚陽甲盤庚小辛小乙武¶
　丁祖庚祖甲廩辛庚丁太丁帝乙次左¶
周武王成王康王昭王穆王共王懿王孝王夷王宣王¶
　平王桓王莊王僖王惠王襄王頃王匡王定王簡王¶
　靈王景王悼王敬王元王貞定王考王威烈王安王¶
　烈王顯王慎靚王次右¶
漢髙祖惠帝文帝景帝武帝昭帝宣帝元帝成帝哀帝¶
<pb:KR2m0035_WYG_015-2b>¶
　光武帝明帝章帝和帝殤帝安帝順帝沖帝昭烈帝¶
晉元帝明帝成帝康帝穆帝哀帝簡文帝¶
宋文帝明帝孝武帝¶
齊武帝¶
陳文帝宣帝¶
魏道武帝明元帝太武帝文成帝獻文帝孝文帝宣武¶
　帝孝明帝又次左¶
唐髙祖太宗高宗睿宗𤣥宗肅宗代宗徳宗順宗憲宗¶
<pb:KR2m0035_WYG_015-3a>¶
　穆宗文宗武宗宣宗懿宗僖宗¶
後唐明宗¶
後周世宗¶
宋太祖太宗真宗仁宗英宗神宗哲宗髙宗孝宗光宗¶
　寧宗理宗度宗端宗¶
遼太祖太宗景宗聖宗興宗道宗又次右¶
金太祖太宗世宗章宗宣宗哀宗¶
元太祖太宗定宗憲宗世祖成宗武宗仁宗泰定帝文宗寧宗¶
<pb:KR2m0035_WYG_015-3b>¶
明太祖惠帝成祖仁宗宣宗英宗景帝憲宗孝宗武宗¶
　世宗穆宗愍帝位均南向凡異代同室者皆隔别之¶
　　兩廡東風后倉頡䕫伯夷伊尹傅說召公奭畢公髙召穆公虎¶
　　仲山甫張良曹參周勃魏相鄧禹耿弇諸葛亮房元齡¶
　　李靖宋璟郭子儀許遠李晟裴度曹彬李沆王曾富弼¶
　　文彦博李綱韓世忠文天祥宗翰穆呼哩布呼宻徐逹常¶
　　遇春楊士竒于謙劉大夏西力牧臯陶龍伯益仲虺周公旦¶
　　太公望吕侯方叔尹吉甫蕭何陳平劉章丙吉馮異馬援¶
<pb:KR2m0035_WYG_015-4a>¶
　　趙雲杜如晦狄仁傑姚崇張巡李泌陸贄耶律赫嚕¶
　　吕䝉正冦凖范仲淹韓琦司馬光趙鼎岳飛斡魯¶
　　宗望巴延托托劉基李文忠楊榮李賢位均東西¶
　　向以北為上歳春秋仲月諏吉遣官將事¶
特行崇典¶
皇帝親詣行禮先二日禮部尚書一人詣犧牲所眡牲如儀¶
　　　　右眡牲¶
　　　　致齋¶
<pb:KR2m0035_WYG_015-4b>¶
　　　　書祝版¶
　　　　眡割牲¶
　　　　眡祝版(東西儀均同/    郊祀)¶
　　先一日太常寺官入廟潔蠲殿宇内外藉以㯶薦拂拭¶
神座工部司官張¶
御幄於景徳門外階下之左南向夜分太常寺卿率屬入具器陳¶
三皇位前分設三案五帝位前統設三案夏商周代設一案右二龕¶
　　左三龕各設三案每位爵三實酒毎案豋一鉶二簠簋各¶
<pb:KR2m0035_WYG_015-5a>¶
　　二籩十豆十其前皆設香案一各鑪一鐙二每室牛一¶
　　羊一氶一殿中設案一少西北向供祝版東設一案西向¶
　　西設一案東向分陳每室尊一每案香盤一虚爵三¶
　　毎位禮神制帛一(色/白)設福胙於東案尊爵之旁加爵¶
　　一凡牲陳於爼凡帛每案同篚凡尊實酒承以舟疏¶
　　布冪勺具兩廡東設案十各鉶二簠一簋一籩豆各¶
　　四每位爵三實酒統羊二豕二前設香案四各鑪一¶
　　鐙二又設案於南北向陳尊二香盤四虚爵十有二素¶
<pb:KR2m0035_WYG_015-5b>¶
　　帛四十爼篚冪勺具西廡帛三十有九餘陳設同鑾儀¶
　　衛設洗於黄幄外樂部率太常協律郎設中和韶樂於¶
　　殿外階上分東西懸陳樂舞於樂懸之次如常儀¶
　　　右陳設¶
　　陳設畢太常寺博士引禮部侍郎一人入廟省眡¶
正殿牲帛齍盛及籩豆豋鉶之實畢次詣兩廡周眡如儀¶
　　　右省齍¶
　　辦行禮位殿門内正中為¶
<pb:KR2m0035_WYG_015-6a>¶
皇帝行禮拜位北向階下甬道左右為分獻官拜位北¶
　　面陪祀王公位階上東西各二班百官位階下分獻¶
　　之南東西各五班重行異等均北面東位西上西¶
　　位東上辨執事位司拜褥鑾儀衛官二人立於¶
皇帝拜位之左稍後太常寺司祝一人立祝案西司香¶
　　九人司帛九人司爵九人光祿寺卿二人太常寺¶
　　贊答福胙一人立東案之東司香七人司帛七人司爵¶
　　七人侍衛二人立西案之西侍儀禮部尚書侍郎各¶
<pb:KR2m0035_WYG_015-6b>¶
　　一人都察院左都御史副都御史各一人樂部典樂¶
　　一人立東西案之南太常寺典儀一人於殿左門外立司¶
　　樂協律郎樂工歌工舞佾於階上樂懸東西序立¶
　　記注官四人於西階下序立糾儀御史禮部祠祭司¶
　　官各二人於陪祀王公拜位之次序立又御史二人¶
　　祠祭司官二人鴻臚寺官二人於陪祀百官拜位¶
　　之次序立掌燎官率燎人立於燎鑪之隅¶
　　　　右辨位¶
<pb:KR2m0035_WYG_015-7a>¶
　　其日五皷歩軍統領率所部清蹕除道自¶
　西華門至¶
　廟門¶
御道左右塗巷皆設布幛鑾儀衛陳¶
法駕鹵簿(北郊祭詳見/      儀)不陪祀王公百官朝服咸㑹祗候送¶
駕如儀日出前六刻司祝恭請祝版設於祝案太常寺卿赴¶
　乾清門奏時¶
皇帝御祭服乗禮輿出宫前引後扈如常儀¶
<pb:KR2m0035_WYG_015-7b>¶
駕發警蹕¶
　午門鳴鐘皷¶
駕出西華門導迎樂前引不作提鑪執鐙官左右騎導如詣¶
西郊之儀¶
　　　右鑾輿出宫¶
駕將至鴻臚寺官豫引陪祀王公於廟門外序立候¶
駕至隨入太常寺贊禮郎豫引兩廡分獻官四人於景¶
　　徳西側門外序立陪祀百官按班入景徳東西側¶
<pb:KR2m0035_WYG_015-8a>¶
　　門外於行禮位稍南東西序立祗候¶
駕至由廟中門入降輿右贊引左對引太常寺卿二人㳟導¶
皇帝入幄次少竣太常寺卿奏請行禮¶
皇帝出次盥鑾儀衛官跪奉盥奉巾如儀司拜褥官豫¶
　　布拜褥於殿門内正中贊引對引官㳟導¶
皇帝入景徳中門陛中階進殿中門至拜位前北向立前¶
　　引内大臣止立殿檐下提鑪官執鐙官侍衛止立階¶
　　下後扈大臣隨侍贊禮郎引分獻官東西各二人於甬¶
<pb:KR2m0035_WYG_015-8b>¶
　　道左右鴻臚寺官引陪祀王公升東西階引陪祀百¶
　　官於廟庭左右均就拜位北面序立典儀贊樂舞生¶
　　登歌執事官各共廼職武舞執干戚進贊引奏就位¶
皇帝就位立¶
　　　右就次盥洗就位¶
　　典儀贊迎¶
神左司香二人右司香一人奉香盤東西趨進均折而北¶
　　詣中一室¶
<pb:KR2m0035_WYG_015-9a>¶
三皇香案前左司香七人右司香六人奉香盤分詣各¶
　　室香案前祗候司樂贊舉迎¶
神樂奏肇平之章辭曰撫時兮極隆造經綸兮顯庸總¶
　　古今兮一揆貽大寳兮微躬仰徽猷兮有嚴閟宫予¶
　　稽首兮下風協律郎舉麾工皷柷樂作贊引奏就¶
　　上香位暨對引官恭導¶
皇帝詣¶
太昊伏羲氏香案前對引官至祝案前止立司香跪進¶
<pb:KR2m0035_WYG_015-9b>¶
　　香贊引奏上香¶
皇帝上炷香三上瓣香畢以次詣¶
炎帝神農氏¶
皇帝軒轅氏香案前上香儀同左右各室司香跪上香¶
　　畢皆趨退贊引奏復位暨對引官恭導¶
皇帝復位奏跪拜興¶
皇帝行二跪六拜禮王公百官均隨行禮協律郎偃麾¶
　　工戞敔樂止(凡樂以舉麾皷柷作/以偃麾戞敔止後同)¶
<pb:KR2m0035_WYG_015-10a>¶
　　　右迎神¶
　　典儀贊奠帛爵行初獻禮有司揭尊冪勺挹酒實¶
　　爵司帛奉篚司爵奉爵以次詣各¶
神案前司樂贊舉初獻樂奏興平之章辭曰莽若雲兮¶
　　神之行予仰止兮在廷承筐篚兮既登偃靈蓋兮¶
　　翠旌鑒予情兮歆享薦芳馨兮肅成樂作司樂舉¶
　　節舞干戚之舞(凡舞以節領之/導引升降後同)司帛跪獻篚奠於¶
　　各案三叩興司爵立獻爵於各墊中退贊禮郎引¶
<pb:KR2m0035_WYG_015-10b>¶
　　分獻官升東西階詣兩廡以次跪上香畢興立香¶
　　案前執事生奠帛獻爵如儀皆退司祝至祝案前¶
　　跪三叩奉祝版跪案左樂暫止贊引奏跪¶
皇帝跪羣臣皆跪賛讀祝司祝讀祝辭曰維某年月日¶
皇帝致祭於¶
太昊伏羲氏¶
炎帝神農氏¶
黄帝軒轅氏¶
<pb:KR2m0035_WYG_015-11a>¶
帝金天氏¶
帝高陽氏¶
帝高辛氏¶
帝陶唐氏¶
帝有虞氏¶
夏十四王¶
商二十六王¶
周三十二王¶
<pb:KR2m0035_WYG_015-11b>¶
漢十九帝¶
晉七帝¶
宋三帝¶
齊一帝¶
陳二帝¶
魏八帝¶
唐十六帝¶
後唐一帝¶
<pb:KR2m0035_WYG_015-12a>¶
後周一帝¶
宋十四帝¶
遼六帝¶
金六帝¶
元十一帝¶
明十三帝曰仰惟¶
諸帝應運代興作君作師撫育烝黎創治維艱基業用¶
　　宏守文不易謨烈是承風教既遠功徳可稱報於¶
<pb:KR2m0035_WYG_015-12b>¶
　　仲(春/秋)¶
神其式憑尚¶
　饗讀畢興祝版跪安¶
太昊伏羲氏神位前篚内三叩興退樂作贊引奏拜興¶
皇帝率羣臣行三拜禮興贊禮郎引分獻官降階復位¶
　　樂止武功之舞退文舞執羽籥進¶
　　　右初獻¶
　　典儀賛行亞獻禮司樂賛舉亞獻樂奏崇平之章¶
<pb:KR2m0035_WYG_015-13a>¶
　　辭曰貳觴兮酒行念昔致治兮永清瞻龍衮兮若¶
　　英願紹錫兮嘉平樂作舞羽籥之舞司爵奉爵以¶
　　次詣各案前恭獻於左兩廡贊禮郎引分獻官分¶
　　獻如初樂止¶
　　　右亞獻¶
　　典儀贊行終獻禮司樂贊舉終獻樂奏恬平之章¶
　　辭曰鬱鬯兮獻終萬舞洋洋兮沐清風龍鸞徐整¶
　　兮企予示周行兮廸予衷樂作(舞同/亞獻)司爵獻爵於¶
<pb:KR2m0035_WYG_015-13b>¶
　　右兩廡隨分獻均如亞獻儀畢樂止文徳之舞退¶
　　　右三獻¶
　　既終獻太常寺贊禮郎一人少前西面立贊答福¶
　　胙光祿寺卿二人奉福胙至¶
太昊伏羲氏位前拱舉退祇立於¶
皇帝拜位之右侍衞二人進立於左贊引奏跪¶
皇帝跪左右官皆跪奏飲福酒右官進福酒¶
皇帝受爵拱舉授左官次受胙如飲福之儀奏拜興¶
<pb:KR2m0035_WYG_015-14a>¶
皇帝三拜興又奏跪拜興¶
皇帝率羣臣行二跪六拜禮典儀贊徹饌司樂贊舉徹¶
　　饌樂奏淳平之章辭曰盍肴烝兮畢升五音㑹兮¶
　　滿盈禮将徹兮䖍告鑒孔忱兮載翼載登樂作徹¶
　　畢樂止¶
　　　右受福胙徹饌¶
　　典儀贊送¶
神司樂贊舉送¶
<pb:KR2m0035_WYG_015-14b>¶
神樂奏匡平之章辭曰羽幢繚繞兮動回風和鸞並馭¶
　　兮歸天宫五雲擁兮髙馳翔願回靈盼兮錫年豐¶
　　樂作贊引奏跪拜興¶
皇帝率羣臣行二跪六拜禮興樂止¶
　　　右送神¶
　　典儀贊奉祝帛饌送燎司祝司帛詣各¶
神案前咸跪三叩司祝奉祝司帛奉篚興司香跪奉香¶
　　司爵跪奉饌興以次由中道出恭送燎所¶
<pb:KR2m0035_WYG_015-15a>¶
皇帝轉立拜位旁西向(司拜褥官/徹拜褥)竢祝帛過(仍布/拜褥)¶
皇帝復位立兩廡香帛饌均送焚燎太常寺贊禮郎引¶
　　分獻官退鴻臚寺官引陪祀王公百官均退立拜¶
　　位東西旁樂作(樂章與上/並為一闋)辭曰駕羣龍兮一氣中¶
　　焄蒿芬烈兮實𡨕通望神光兮遥燭惟終古兮是¶
　　崇贊引奏禮成恭導¶
皇帝仍由景徳門中門出陞輿¶
法駕鹵簿前導導迎樂作奏祐平之章辭曰時敘羣品¶
<pb:KR2m0035_WYG_015-15b>¶
　　端在一欽衣徳凝命荷天之任景軌儀誠既歆肅¶
　　駿奔顒若臨不陪祀王公百官仍朝服祇候¶
駕至跪迎¶
　午門鳴鐘樂止王公隨¶
駕入至内金水橋恭候¶
皇帝還宫各退太常寺官徹¶
　乾清門齋戒牌銅人送寺¶
　　右禮成回鑾¶
<pb:KR2m0035_WYG_015-16a>¶
　　遣官致祭之禮先二日眂牲如儀承祭官分獻官¶
　　暨文官郎中武官㕘領世爵輕車都尉以上均於¶
　　邸第致齋先一日太常寺以祝版送内閣恭書受¶
　　而藏諸廟内¶
　神庫光祿寺少卿御史禮部祠祭司官朝服眂割牲¶
　　瘞毛血有司供具並如儀及祀之日雞初鳴承祭¶
　　官及分獻官朝服祇竢於廟禮部侍郎入廟省齍¶
　　畢質明承祭官(王/公)入景徳左門(領侍衛内大臣/尚書等入右門)升¶
<pb:KR2m0035_WYG_015-16b>¶
　　左階位於階上(領侍衛内大臣/尚書等位階下)北面迎神贊就上¶
　　香位出入殿左門承祭官分獻官及陪祀官行三¶
　　跪九叩禮不飲福受胙王公不陪祀贊引以太常¶
　　寺贊禮郎祝帛送燎避立西旁東面餘均如儀¶
　　　右遣官儀¶
皇帝時廵省方有古昔¶
帝王陵寝在其地者間行¶
特典親詣致祭¶
<pb:KR2m0035_WYG_015-17a>¶
親祭之禮有司諏吉豫期守土官潔埽享殿内外扈從¶
　　王公暨文武官陪祭視¶
　京師¶
帝王廟地方文官知府武官副将以上與朝臣陪祭者¶
　　以其班序(班詳朝/㑹儀)先一日¶
皇帝率羣臣齋¶
　行在太常寺官具祝版(凡祭祀皆贊行/在有司襄)送内閣中書¶
　　舍人敬書祝文(翰林院隨/時撰擬)於版訖授太常寺官豫¶
<pb:KR2m0035_WYG_015-17b>¶
　　送祭所¶
　　　右具祝版¶
　　是日昧爽光祿寺卿一人眂割牲守土官於祭所¶
　　神廚設香案光祿寺卿公服上香宰人牽牲告腯¶
　　遂及守土官眂宰瘞毛血如儀¶
　　　右眂割牲¶
　　祭之前夕工部司官張黄幄於享殿二門内之左¶
　　鑾儀衛官設洗於幄次及夜分太常寺卿屬率守¶
<pb:KR2m0035_WYG_015-18a>¶
　　土官入享殿具¶
神位前陳設牛一羊一豕一豋一鉶二簠簋各二籩豆¶
　　各十鑪一鐙二設案一於享殿中少西北向供祝¶
　　版設案一於東西向陳禮神制帛一(色/白)香盤一尊¶
　　一冪勺具爵三乃辨位設¶
皇帝拜位於享殿内正中北向司拜褥　二人立於左¶
　　稍後陪祀王公位階上百官位階下東西序立重¶
　　行異等均北面司祝司香司帛司爵分立祝案尊¶
<pb:KR2m0035_WYG_015-18b>¶
　　案之次記注官立西階下東面紏儀御史禮部祠¶
　　祭司官引禮鴻臚寺官分立王公百官拜位左右¶
　　東西面典儀一人立享殿東檐下西面掌燎官率¶
　　燎人立燎鑪之隅¶
　　　右供張陳設序位¶
　　祭日漏未盡守土大吏率屬治道清蹕自¶
　行宫至祭所氾埽無令塵揚鑾儀衞官陳¶
騎駕鹵簿(詳軍/禮)於¶
<pb:KR2m0035_WYG_015-19a>¶
　行在宫門外領侍衞内大臣及内大臣勒所部翊衛¶
　　官䕶軍統領宗人府王公勒所部後管官采服分¶
　　班於¶
　行宫門外祇候不陪祭扈從官序列¶
　行宫門外守土官序列祭所門前道左陪祭王公於¶
　　享殿大門外序列候¶
駕至隨入内外文武官於享殿庭左右序列執事官豫¶
　　入就位均采服屆時太常寺卿赴¶
<pb:KR2m0035_WYG_015-19b>¶
　行宫奏時¶
皇帝龍袍補服乗輿出宫前引後扈不陪祭扈從官跪¶
　　送如常儀¶
　　　右鑾輿出行宫¶
駕至祭所不陪祭守土官跪迎¶
皇帝於大門内降輿右贊引左對引太常寺卿二人恭¶
　　導¶
皇帝由二門中門入至幄次少竢出盥鑾儀衞官跪奉¶
<pb:KR2m0035_WYG_015-20a>¶
　　盥奉巾如儀司拜褥官豫布拜褥贊引對引官恭¶
　　導¶
皇帝陞中階入殿中門詣拜位前立内大臣侍衞止立¶
　　階下後扈大臣隨侍鴻臚寺官引陪祭王公百官¶
　　按班均就拜位序立典儀贊執事官各共廼職贊¶
　　引奏就位¶
皇帝就位立¶
　　　右盥洗就位¶
<pb:KR2m0035_WYG_015-20b>¶
皇帝既就位司香奉香跪竢於香案之左贊引恭導¶
皇帝詣香案前立奏上香司香進香¶
皇帝上炷香三上瓣香畢復位奏跪拜興¶
皇帝行二跪六拜禮王公百官均隨行禮¶
　　　右迎神¶
　　典儀贊奠帛爵行初獻禮司帛奉篚司爵奉爵以¶
　　次詣¶
神位前司帛跪獻篚奠於案三叩興司爵立獻爵於墊¶
<pb:KR2m0035_WYG_015-21a>¶
　　中畢各退司祝詣祝案前跪三叩奉祝版跪案左¶
　　贊引奏跪¶
皇帝跪羣臣皆跪贊讀祝司祝讀祝文訖興奉祝版跪¶
　　安於篚内三叩退贊引奏拜興¶
皇帝率羣臣行三拜禮興典儀贊行亞獻禮司爵獻爵¶
　　於左贊行終獻禮司爵獻爵於右均如初儀¶
　　　右三獻¶
　　典儀贊奉祝帛送燎司祝司帛詣¶
<pb:KR2m0035_WYG_015-21b>¶
神位前咸跪三叩司祝奉祝司帛奉篚興司香跪奉香¶
　　興以次恭送燎所¶
皇帝轉立拜位東旁西向(司拜褥官/徹拜褥)竢祝帛過(仍布/拜褥)復¶
　　位立¶
　　　右燎祝帛¶
　　祝帛出贊引奏禮成暨對引官恭導¶
皇帝降中階出中門乗輿還¶
　行宫前列鹵簿導從扈衞如來儀陪祭官退不陪祭¶
<pb:KR2m0035_WYG_015-22a>¶
　　守土官仍於道左跪送扈從官於¶
　行宫外跪迎如儀¶
　　　右禮成還行宫¶
　輦蹕所經有古昔¶
帝王陵寢在御道三十里内者遣官一人祇吿豫期太¶
　　常寺官具祝文(翰林院隨/時撰擬)香帛授遣官齎往守土¶
　　官潔埽享殿内外戒辦牲牢器物備執事司祝司¶
　　香司帛司爵以府州縣佐貳官充通贊以敎諭訓¶
<pb:KR2m0035_WYG_015-22b>¶
　　導引贊以學弟子員遣官既至及執事官齋其夕¶
　　宰人割牲於廚地方官州若縣一人公服眂宰瘞¶
　　毛血如儀祭日昧爽守土官入陳¶
神位前牛一羊一豕一豋一鉶二簠簋各二籩豆各十¶
　　鑪一鐙二設案於左陳禮神制帛一(色/白)香盤一尊¶
　　一爵三設案一於中少西供祝版設洗於階東引¶
　　贊二人竢於門質明執事官豫入就位均朝服遣¶
　　官朝服至祭所引贊引自殿垣左門入詣東階下¶
<pb:KR2m0035_WYG_015-23a>¶
　　盥至階中北面立通贊贊就位遣官就位贊就上¶
　　香位引贊引遣官升東階入殿左門詣香案前司¶
　　香跪奉香引贊贊跪遣官跪贊上香遣官上香畢¶
　　興贊復位遣官仍降東階復位贊跪叩興遣官行¶
　　三跪九叩禮通贊贊行初獻禮司帛奉篚跪獻於¶
　　案三叩興司爵奉爵奠於正中各退贊讀祝引贊¶
　　贊跪遣官跪司祝至祝案前跪三叩奉祝版宣讀¶
　　訖復於案三叩興退贊叩興遣官三叩興通贊贊¶
<pb:KR2m0035_WYG_015-23b>¶
　　行亞獻禮司爵奠爵於左贊行終獻禮司爵奠爵¶
　　於右均如初儀引贊贊跪叩興遣官行三跪九叩¶
　　禮通贊贊奉祝帛送燎執事各奉祝帛香由中道¶
　　送燎如儀遣官避立拜位東竢過復位引贊贊禮¶
　　畢引遣官仍由殿垣左門出執事官皆退¶
　　　右時廵祭告¶
　　直省所在¶
厯代帝王陵寢逢¶
<pb:KR2m0035_WYG_015-24a>¶
　朝廷有大¶
慶典遣官分詣致祭祭¶
伏羲氏陵於寧淮¶
女媧氏於趙城¶
神農氏於&KR0789;¶
軒轅氏於中部¶
少昊氏於曲阜¶
髙陽氏¶
<pb:KR2m0035_WYG_015-24b>¶
髙辛氏於滑¶
陶唐氏於濮¶
有虞氏於寧逺¶
夏王禹於㑹稽¶
商王湯於榮河中宗於内黄髙宗於西華¶
周文王武王成王康王於咸寧¶
漢髙祖於涇陽文帝於咸寧宣帝於長安光武帝於孟¶
　　津¶
<pb:KR2m0035_WYG_015-25a>¶
後魏文帝於富平¶
唐髙祖於三原太宗於醴泉憲宗於蒲城宣宗於涇陽¶
後周世宗於鄭州¶
宋太祖太宗真宗仁宗於鞏¶
遼太祖於廣寧¶
金太祖世宗於房山¶
元太祖世祖於宛平北¶
明太祖於江寧宣宗孝宗世宗於昌平凡祭皆就享殿¶
<pb:KR2m0035_WYG_015-25b>¶
　　行禮或因陵寝設壇惟元陵望祭¶
　　　右祭所¶
　　豫期有司諏吉日禮部疏列閣部院寺文職二品¶
　　以下四品以上官銜名候¶
㫖分遣承祭将遣官¶
皇帝散齋一日遣官各齋於次太常寺具禮神香制帛¶
　　(色/白)祝文(翰林院隨/時撰擬)送禮部禮部祠祭司官各加封¶
　　題翼日黎明遣官公服㑹於禮部太常寺官設黄¶
<pb:KR2m0035_WYG_015-26a>¶
　　案於¶
　中和殿正中一左右各一均南向鑾儀衞設龍亭一¶
　　於禮部堂上正中設香亭一於龍亭前祠祭司官¶
　　恭奉祝文香帛設龍亭内校尉舁亭行導以御仗¶
　　香亭在前龍亭在後進¶
　大清門中門至¶
　午門前亭止禮部祠祭司官公服詣龍亭前跪三叩¶
　　恭奉祝文香帛由¶
<pb:KR2m0035_WYG_015-26b>¶
　午門左門¶
　昭徳門至¶
　中和殿由中門入陳祭文於正中黄案陳帛左案陳¶
　　香右案畢跪叩如初奉時由殿左門出退立階下¶
　　直班記注官四人序立於殿西檐下導引太常寺¶
　　卿二人序立於殿北門外禮部尚書侍郎各一人¶
　　分立殿東西檐之次侍儀又侍郎一人率欽天監¶
　　博士詣¶
<pb:KR2m0035_WYG_015-27a>¶
　乾清門奏時¶
皇帝御補服乗輿出宫導從扈衛如常儀至¶
　中和殿北階上降輿太常寺卿導引¶
御殿内詣案前北向徧¶
閲祝文香帛畢仍自殿北門乗輿還宫禮部祠祭司官¶
　　奉祝文香帛出¶
　午門設龍亭内如來儀所司徹案校尉舁亭出禮部¶
　　尚書侍郎從至禮部陳於堂上正中遣官及齎送¶
<pb:KR2m0035_WYG_015-27b>¶
　　香帛筆帖式以次序立於堂左禮部尚書一人於¶
　　亭左立祠祭司官詣亭前跪三叩以次奉祝帛香¶
　　授尚書轉授遣官遣官跪受興授筆帖式依序由¶
　　中門出若非¶
親閲太常寺具禮神香祝制帛送禮部各加封題禮部¶
　　尚書率執事官屬暨遣官散齋一日至日黎明咸¶
　　公服畢㑹禮部祠祭司官設三案於堂上正中奉¶
　　祝文設於中案陳香左案陳帛右案訖退立案前¶
<pb:KR2m0035_WYG_015-28a>¶
　　左右贊事禮部尚書一人敬謹周眂訖以次分授¶
　　遣官如前儀¶
　　　右閲祝文香帛遣祭官¶
　　遣官至所祭地守土官豫日供具備執事人眂割¶
　　牲瘞毛血如儀祭日陳設遣官行禮儀注與時廵¶
　　遣官祭吿禮同¶
　　　右祭儀¶
　　直省所在¶
<pb:KR2m0035_WYG_015-28b>¶
帝王陵寝歲春秋仲月守土正官一人致祭執事以禮¶
　　生祭日用羊一豕一餘陳設及行禮儀注與¶
慶典遣官禮同¶
　　　右所在専祭¶
　¶
　¶
　¶
欽定大清通禮卷九¶
